11 PRAEFATIO.

in hoc opusculo emendando consumti, cum ipsum, a mille vitiis expurgatum vt
summariis, divisionibus et notis marginalibus auctum, legentibus nunc sit accessu
non difficile. Refertum autem est copia gravissimarum sententiarum. Continet
enim scientiarum, praesertim theologicarum, quandam encyclopaediam et metho-
dologiam, ut recentiores loquuntur, quae tum ratione aetatis, qua scripta est,
tum ratione altissimi et vere seraphici spiritus, qui eam dictavit, speciali at-
tentione digna nobis videtur.

De rationibus, quare non receperimus alia quaedam opuscula in editione
Vaticana S. Bonaventurae tributa, quae in hoc tomo tanquam suo loco ponenda
videbantur, inter quae praevalet opus inscriptum Centiloquium, in Prolegomenis,
c. 10. per singula agitur. ‘

Dum grato auimo agnoscimus indulgentiam et benignitatem, qua quatuor
priora volumina nostrae editionis a viris doctis ubique recepta sunt; confidimus
fore, ut hoc quintum ratione rerum quas continet gravissimarum nec sine im-
probo labore editarum speciali favore comprobetur, ad laudem et gloriam summi
Regis, cui soli honor sit et gloria!

In collegio S. Bonaventurae
ad Claras Aquas 29. Novembris 1890.

P. P. EDITORES.

